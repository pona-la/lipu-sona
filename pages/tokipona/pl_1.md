% toki pona: strona 1 – podstawowe zdania
% /dev/urandom
% marzec 2020

Nowe słownictwo na tej lekcji:

| słowo | znaczenie |
|----|----|
| mi | ja, mnie, my, nas |
| sina | ty, ciebie, wy, was |
| ona | on, ona, ono, go, ją |
| li | (oddziela podm. od czas./przym.) |
| pona | dobry, łatwy, ulepszać, naprawić |
| ike | zły, zawiły, zbędny |
| suli | duży, ważny, rosnąć, powiększyć |
| lili | mały, mało, młody, pomniejszyć |
| kili | owoc, warzywo, grzyb |
| soweli | ssak lądowy, zwierzę |

Zacznijmy od zdania o najprostszej strukturze w toki ponie:

> [rzeczownik] li [rzeczownik / przymiotnik].

W języku polskim takie zdanie oznaczałoby:

> [Rzeczownik] jest [rzeczownik].

albo

> [Rzeczownik] jest [przymiotnik].

Przykładowo:

> ona li suli. — On (ona, ono, oni, one) jest (są) duży (wielka, ważne).

Jak widać, słowa „ona” i „suli” mogą mieć kilka powiązanych znaczeń. W praktyce
znaczenia tych wyrazów będą bardziej zrozumiałe, gdy poznamy ich kontekst.

> kili li pona — Owoc (warzywo, grzyb) jest dobry.

W tym wypadku słowo „pona” ma jedno sensowne znaczenie — „dobry”.

Istnieje jednak wyjątek. Jeżeli podmiot to „mi” lub „sina”, nie używamy
słowa „li”. A więc, zamiast

> sina li suli. — Jesteś ważna.

mówimy

> sina suli. — Jesteś ważna.

## Ćwiczenia

A więc, jak przetłumaczysz poniższe zdania?

* Zwierzęta są ważne.
* On jest mały.
* Jestem wielki.
* To jest pies.
* Jesteś zły.

[Odpowiedzi](pl_answers.html#p1)

[Poprzednia strona](pl_0.html) [Strona początkowa](pl_index.html) [Następna strona](pl_2.html)
