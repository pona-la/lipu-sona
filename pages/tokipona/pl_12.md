% toki pona strona 12 — to już jest koniec
% /dev/urandom
% kwiecień 2020

Słownictwo na tej lekcji:

| słowo | znaczenie |
|----|----|
| akesi | „niesłodkie” zwierzę, jaszczurka |
| alasa | polować, zbierać |
| kon | powietrze, esencja, dusza, eteryczny |
| pan | chleb, ziarno, kukurydza, ryż, pizza |
| pilin | serce, uczucie, dotyk, zmysł |
| pu | oficjalna książka toki pony; coś, co na nią oddziałuje |
| supa | powierzchnia pozioma |
| taso | ale, jednak, tylko |
| uta | usta, wargi |
| weka | nieobecny, daleki, odsunąć, pozbyć się |

Powyżej wypisane zostało ostatnie dziesięć oficjalnych słów toki pony. Choć większość 
z nich działa na tej samej zasadzie, co wyrazy wspomniane na poprzednich lekcjach,
to jest jedno ale.

## taso

Słowo „taso” może zostać wykorzystane jako zwykły przymiotnik — „tylko”:

> mi lon tomo ni. — Jestem w tym domu.

> mi taso li lon tomo ni. — Tylko ja jestem w tym domu.

> kulupu ona li jo e jan tu taso. — Ich społeczność mieści tylko dwie osoby.

> mi pali taso. — Tylko pracowałem.

Jednakże ten sam wyraz użyty na samym początku zdania oznacza „ale” lub „jednak”:

> taso, tenpo kama li wile ala ante. — Ale przyszłość nie chciała się zmienić.

## Różnice dialektalne

> %info%
> W tej części wyjaśniono, jak różne kursy toki pony różnią się
> sposobem wyrażania pewnych idei.

W oficjalnym słowniku wyraz „pu” został przetłumaczony jako „oddziałujący na oficjalną
książkę toki pony”. Wśród społeczności użycie tego słowa jako rzeczownika jest
powszechne, choć nieoficjalne. Sonja Lang oficjalną książkę za to nazywa „lipu pu”.

## Ćwiczenia

A teraz postaraj się ustalić, co oznaczają poniższe zdania.

* sina wile kama sona e toki pona la pu li nasin pona nanpa wan tawa ni.
* tenpo suno ni la mi pilin pona mute.
* sina wile ala wile moku e pan sike?
* supa lape mi li pakala. mi ken ala lape tan ni.
* jan Wisinki li toki e ni: jan o weka e pilin ike sina.
* kulupu ijo tu wan li lon. ona li kulupu kiwen, li kulupu telo, li kulupu kon.
* taso, meli lili pi jan lawa li lon tomo awen ante.

A poniższe zdania przetłumacz na toki ponę.

* Widziałem smoka („duży, zielony, ognisty smok”)!
* Cześć! Jak się masz? („Jak się czujesz?”)
* Łowca dał nam dużo mięsa i owoców.
* Czytam dokument. Wkrótce („w krótkim czasie”) się skończy.
* Umiem dobrze mówić w toki ponie.

[Odpowiedzi](pl_answers.html#p12)

## To by było na tyle!

Kurs toki pony dobiegł końca! Omówiliśmy wszystkie 120 oficjalne słowa toki pony,
a także każdą zasadę tego języka. Jeżeli jeszcze chcesz podszlifować swój język,
porozmawiaj z innymi. Zapraszam również do przejrzenia dodatkowych stron oraz
listy zasobów dostępnych na dole [strony początkowej](pl_index.html)

~ jan Lentan (/dev/urandom)

[Poprzednia strona](pl_11.html) [Strona początkowa](pl_index.html)
