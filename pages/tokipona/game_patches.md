% ante toki tawa musi pi sitelen tawa / video game translations
% /dev/urandom
% tenpo mun #10 pi tenpo sike #2020

# toki Inli (English)

This is my collection of translation patches that translate old video game ROMs
into toki pona. To apply a patch to a game, you need:

* the original ROM file of the game,
* the patch file, usually in a format like IPS, BPS or XDelta,
* a program that applies the patch to the game. different patch formats require
  different tools.

# toki pona

lipu ni li jo e lipu ilo ni: ona li ante e lipu ROM musi pi sitelen tawa, tawa
ni: musi li toki kepeken toki pona.

sina wile ante e musi, sina wile jo e ijo ni:

* lipu ROM musi.
* lipu ante pi lipu ROM ni. kama mute la, lipu ante li jo e nasin IPS anu BPS
anu XDelta.
* ilo kon ni: ona li pali e lipu ROM sin tan lipu ROM, tan lipu ante. ilo ante
  li pali kepeken nasin ante pi lipu ante.

# ilo kon pi ante lipu

* lipu kon <https://romhacking.net/patch> li jo e ilo kon pi ante lipu. ona li
ken pali kepeken nasin IPS, kepeken nasin BPS, kepeken nasin XDelta, kepeken
nasin ante mute.

lipu ante li kepeken e nasin IPS la, ilo ni ale li pona:

* ilo kon lawa Windows la, ilo [Lunar IPS](https://www.fusoya.eludevisibility.org/lips/) 
  li pona mute. o open e ilo, o pilin e nena
  "Apply IPS Patch", o toki e ijo tu ni kepeken lipu:
* * ijo \#1 la, o pali kepeken lipu IPS seme?
* * ijo \#2 la, o ante e lipu seme?
* * sina pali e ni la, lipu ROM li ante.

* ilo kon lawa MacOS la, ilo
  [MultiPatch](http://www.romhacking.net/utilities/746) li pona. mi ken ala toki
  e ilo ni tan ni: mi sona ala e ilo MacOS.

* ilo kon lawa Linux la, mi sona e ilo tu:
* * nasin pali lipu (GUI) li pona tawa sina la, ilo
  [Flips](https://www.smwcentral.net/?p=section&a=details&id=11474) li pona.
  sina jo e ilo kon lawa Arch Linux la, sina ken kama jo e ona kepeken nasin
  AUR.
* * nasin pali pi sitelen toki (command line) li pona tawa sina la, ilo
  [IPS.pl](https://www.zophar.net/utilities/patchutil/ips-pl.html) li pona. sina
  jo e ilo `perl` la, o kama jo e ona, o ante e ken ona tawa "ken pali" (`chmod +x
  ips.pl`), o toki e ni tawa lipu pi toki ilo: `ips.pl <lipu musi> <lipu ante>`.

----

# jan lawa pi linja ilo

* nimi tan: "LAN Master"
* jan pali: jan Silu (Shiru) -- <https://shiru.untergrund.net>
* tenpo pali: tenpo sike \#2011
* ilo musi: ilo Pamikon (Famicom) (sama ilo Enijesu (NES))
* toki tan: toki Inli (English)

"jan lawa pi linja ilo" li musi sin pi ilo Pamikon. jan Silu li jan pali pi musi
ni, li toki e ijo ni: "jan ale li ken jo e musi ni. jan ale li ken ante e ona,
li ken pana e ona. mi wile ala e ni: mi taso li jo e ken pi pali sin."

tan ni, mi ken ante e musi ni. mi ken pana e lipu sin.

* [lipu pi ante toki pi musi ni](jan_lawa_pi_linja_ilo.html)

-----

# jan Nato pi kulupu wawa Ta nanpa 9: sona awen pi musi Soki

* nimi tan: "Naitou 9 Dan - Shougi Hiden" (内藤九段将棋秘伝)
* kulupu pali: kulupu Seta
* tenpo pali: tenpo sike \#1985
* ilo musi: ilo Pamikon (Famicom) (sama ilo Enijesu (NES))
* toki tan: toki Nijon (日本語)

musi ni li musi pi sitelen tawa pi [musi Soki](shogi.html). ona li musi #1 pi
musi Soki tawa ilo Pamikon.

"jan Nato" pi nimi musi li jan Kunijo Nato (Kunio Naito, 内藤 國雄). tenpo pini
la, ona li jan wawa pi musi Soki.

sina ken musi lon nasin ni taso: sina jan musi wan. ilo Pamikon li jan musi
ante. sina ken ante e ni: suli kiwen pi tenpo tawa li lon ala lon? ijo musi suli
pi jan wan li weka ala weka? jan musi seme li jan musi pimeja?

ante toki ni li sitelen kepeken sitelen pona. ante tu li lon: ante wan la, ijo
musi li sitelen kepeken sitelen Kansi. ante ante la, ijo musi li sitelen kepeken
sitelen pona.

# sitelen musi

![lipu lawa](/extra/shogi_title.png)

![lipu musi, ante #1](/extra/shogi_game1.png)

![lipu musi, ante #2](/extra/shogi_game2.png)

* nasin pi lipu ante: nasin IPS

* [lipu ante (ijo musi li sitelen kepeken sitelen Kansi)](/tokipona/shogi_tokipona.ips)
* [lipu ante (ijo musi li sitelen kepeken sitelen pona)](/tokipona/shogi_tokipona2.ips)

# musi Masan pi jan musi 4

* nimi tan: "4 Nin Uchi Mahjong" (４人打ち麻雀)
* kulupu pali: kulupu Atoson (Hudson Soft)
* tenpo pali: tenpo sike \#1985
* ilo musi: ilo Pamikon (Famicom) (sama ilo Enijesu (NES))
* toki tan: toki Nijon (日本語)

musi ni li musi pi sitelen tawa pi [musi Lisi Masan](riichi_mahjong.html).

nimi pi musi ni li ike lili. jan musi 1 taso li ken musi kepeken musi ni. ilo
musi li lawa e jan musi 3 ante.

musi ni li sona e nasin mute pi musi Lisi Masan. sin la, ona li jo e nasin Jaku
sin.

* **sike tawa suli** (kama Jakuman). o jo e kulupu lili 7 pi kule sama pi ijo
  nanpa 2,3,4,5,6,7,8.

* **kulupu 3 pi nanpa poka** (n.p.s. 2). o jo e kulupu 3 pi ijo nanpa ni: nanpa
  ona li lon poka ona. (333444555 pi kule sama)

* **nasin 3 sama**. (n.p.s. 2, n.p.s. 3 lon luka len). o jo e nasin 3 ni: ona li
  jo e ijo musi sama. ona li lukin sama nasin Jaku "kulupu 3 pi nanpa poka",
  taso kulupu ona li ante. ni li suli tawa luka open.

* **ijo 13 pi linja ala** (kama Jakuman). musi li open. o jo e ijo 13 ni: ona li pali e kulupu
  lili ala. nanpa pi ijo nanpa li lon poka ala pi ijo nanpa ante. ijo musi #14
  li pali e kulupu lili.

# sitelen musi

![lipu lawa](/extra/mahjong_title.png)

![lipu musi, ante #1](/extra/mahjong_game1.png)

![lipu musi, ante #2](/extra/mahjong_game2.png)

* nasin pi lipu ante: nasin IPS

* [lipu ante](/tokipona/mahjong_tokipona.ips)

