% toki pona: strona 0 – pisownia i wymowa
% /dev/urandom
% 2021-02-26

Język *toki pona* używa tylko czternastu liter alfabetu łacińskiego. Wszystkie
z nich mają logiczną i spójną wymowę.

Oto alfabet toki pony: a, e, i, j, k, l, m, n, o, p, s, t, u, w.

Wszystkie słowa w toki ponie zapisywane są małymi literami, nawet na początku zdania.

Większość słów toki pony czytana jest podobnie, jak w języku polskim. Jedynym wyjątkiem
jest „w” wymawiane jak polskie „ł”.

> %info%
> Międzynarodowy Alfabet Fonetyczny (IPA lub spolszczone MAF) jest popularnym wśród lingwistów
> sposobem zapisu brzmienia słów. Jest on oparty na alfabecie łacińskim, ale zawiera
> wiele zmodyfikowanych lub dodatkowych znaków opisujących wszystkie rodzaje dźwięków.
> Na przykład słowo „język” w IPA zapisuje się jako /ˈjɛ̃.zɨk/. W toki ponie zapis
> każdego słowa odpowiada jego wymowie w IPA! Stąd „toki pona” wymawia się /toki pona/.

Jako że głosek jest w toki ponie niewiele, każda litera może zostać wymówiona
w różny sposób. Na przykład litery „p”, „t” i „k” można wymówić jako /b/, /d/ i /g/.
Taki manewr spowodowałby niemały zamęt w innych językach, ale zasób głosek
toki pony został dobrany tak, aby każda z nich była pospolita i łatwa w odróżnieniu.

We wszystkich słowach w języku toki pona akcent pada na pierwszą sylabę.

## Ćwiczenia 

Część słownictwa toki pony została zaczerpnięta z chorwackiego. Język ten
jest spokrewniony z polskim, dlatego niektóre wyrazy toki pony będą brzmieć znajomo.
Oto kilka z nich:

| toki pona | chorwacki                 | polski      |
|----------|------------------------|------------|
| ona       | ona                       | ona         |
| sijelo    | tijelo                    | ciało       |
| noka      | noga                      | noga        |
| luka      | ruka                      | ręka        |
| lawa      | glava                     | głowa       |
| oko       | oko                       | oko         |
| poka      | boka _(dopełniacz od „bok”)_ | boku _(od „bok”)_|

[Strona początkowa](pl_index.html) [Następna strona](pl_1.html)
