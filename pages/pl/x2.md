% toki pona strona dodatkowa 2 — inne systemy pisma
% /dev/urandom
% 2021-04-03

Dotąd najczęściej używanym systemem pisma używanym do zapisu toki pony jest alfabet 
łaciński, ale istnieją też inne, zaadaptowane bądź stworzone wyłącznie na potrzeby 
toki pony.

## Zaadaptowane systemy pisma

Język toki pona mieści 5 samogłosek i 9 spółgłosek. Oznacza to, że dostosowanie 
pasującego do niego alfabetu wymaga dobrania zaledwie 14 liter (albo ich sekwencji),
których wymowa brzmi podobnie. Na przykład, tak alfabet toki pony może zostać 
przedstawiony za pomocą liter greckich oraz cyrylicy:

| pismo łacińskie | pismo greckie | cyrylica |
|:-----:|:-----:|:--------:|
| a | α | а |
| e | ε | е |
| i | ι | и |
| j | γ | й |
| k | κ | к |
| l | λ | л |
| m | μ | м |
| n | ν | н |
| o | ο | о |
| p | π | п |
| s | σ | с |
| t | τ | т |
| u | υ | у |
| w | β | в |

> %note%
> Powyższe alfabety nie są odpowiadają greckim i rosyjskim głoskom jeden do jednego.
> Niektóre litery wymawia się inaczej w toki ponie, a inaczej w dwóch pozostałych
> systemach.

Trochę trudniej jest przedstawić toki ponę za pomocą abugidy albo abdżadu, gdzie
spółgłoski mają ustalone litery, a samogłoski zapisuje się za pomocą znaków 
diakrytycznych lub dopisanych obok symboli. Najbardziej znanym abdżadem jest ten, 
którego używa się w języku arabskim, a najsłynniejszą abugidą jest dewanagari (używany 
przez wiele języków Indii).

* [Filmik „ARABI PONA - Arabic Script for Toki Pona | sitelen musi”][arabic]
* [„Toki Pona in Devanāgarī” (strona zarchiwizowana)][devanagari]

[arabic]:https://www.youtube.com/watch?v=Mh9Wypm6pXs
[devanagari]:https://web.archive.org/web/20060727115116/http://www.deadlybrain.org/projects/tokipona/deva_guja.php

Język ten ma 92 możliwych kombinacji tworzących sylabę (47, jeśliby traktować „-n” 
jako oddzielną sylabę). Oznacza to, że jego pismo można również przystosować do wielu 
innych sylabicznych systemów pisma.

Przykładowo, poniżej przedstawione są propozycje zapisu toki pony za pomocą 
koreańskiego pisma Hangul. (Technicznie rzecz biorąc, Hangul składa się z symboli 
literowych złożonych w bloki sylabiczne).

* [„Writing Toki Pona with Korean Hangul” (strona zarchiwizowana)][hangularch]
* [„Hangul for Toki Pona” na Reddicie][hangulred]

[hangularch]:https://web.archive.org/web/20070313181500/http://www.tokipona.bravehost.com/korean.html
[hangulred]:https://www.reddit.com/r/tokipona/comments/8mx951/hangul_for_toki_pona/

Jeśli zmienić nieco brzmienia głosek, toki ponę można zapisać również za pomocą 
japońskiej hiragany:

* [„Hiragana for Toki Pona”][hiragana1]
* [„sitelen Hiragana (ひらがな)” na Reddicie][hiragana_red]

[hiragana1]:https://www.deviantart.com/derroflcopter/journal/Hiragana-for-Toki-Pona-339541633
[hiragana_red]:https://www.reddit.com/r/tokipona/comments/e7g91u/sitelen_hiragana_%E3%81%B2%E3%82%89%E3%81%8C%E3%81%AA/

## sitelen pona

Najbardziej rozpowszechnioną alternatywą dla pisma toki pony jest logograficzne pismo
*sitelen pona* („proste pismo”), stworzone przez samą Sonję Lang i opisane
w oficjalnej książce.

Podobnie jak w łacinie czy cyrylicy, zdania są zapisywane od lewej do prawej i od 
góry do dołu, ale zamiast oddzielnych znaków dla głosek lub sylab, każdy symbol tym 
systemie pisma jest znakiem przedstawiającym oddzielne słowo. Słowa nieoficjalne są 
zapisywane wewnątrz kartusza (zaokrąglony prostokąt otaczający znaki), w którym każdy 
kolejny symbol oznacza pierwszą literę słowa, które przedstawia.

* **[Pełny opis, przykładowe teksty i fonty](pl/sitelen_pona)**

Pismo [„sitelen sitelen”](https://jonathangabel.com/toki-pona/) Jonathana Gabela
zostało zaprojektowane jako piękniejszy sposób na zapis tekstów w języku toki pona. Jest ono pismem nieliniowym, opartym na piśmie Majów.

Pismo sitelen sitelen jest znacznie bardziej skomplikowane niż łacina czy sitelen 
pona, i dlatego jest używane znacznie rzadziej. Za to napisane za jego pomocą teksty, 
takie jak [ten kontrakt](https://www.jonathangabel.com/archive/2012/artworks_lipu-lawa-pi-esun-kama.html) 
albo [lista przysłów](https://jonathangabel.com/toki-pona/dictionaries/gallery/). 
Wiele z tych przysłów wymieniono również w oficjalnej książce. Nie można zaprzeczyć, 
że wyglądają one przepięknie.

[Strona początkowa](pl)
