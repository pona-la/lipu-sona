% nasin tenpo pi toki pona
% jan Lentan
% 2021-09-02

# nasin tenpo

mi pali e nasin pi nanpa tenpo tawa toki pona. nasin mi li lawa ala. sina wile
kepeken e ona la, sina ken. taso, nasin tenpo ante li lon.

toki mute la, tenpo suno wan li jo e tenpo Ola 24. tenpo Ola wan li jo e tenpo
Minuta 60. nasin ni la, nanpa li suli, li ike tawa toki pona.

nasin mi li kepeken e nanpa ni taso: nanpa "ala" en "wan" en "tu" en "mute".

tenpo suno li tu tawa wan tu wan. wan ni li sama tenpo Ola 8.

 * tenpo pimeja (open lon 00:00, pini lon 07:59)
 * tenpo laso (open lon 08:00, pini lon 15:59)
 * tenpo loje (open lon 16:00, pini lon 23:59)

sina ken toki e wan suli pi tenpo ni kepeken nanpa. wan suli li sama tenpo Ola 2.

 * wan \_\_\_\_ nanpa ala (+00:00)
 * wan \_\_\_\_ nanpa wan (+02:00)
 * wan \_\_\_\_ nanpa tu (+04:00)
 * wan \_\_\_\_ nanpa mute (+06:00)

"wan pimeja nanpa wan" li open lon 02:00, li pini lon 03:59. "wan loje nanpa tu"
li open lon 20:00, li pini lon 21:59.

sina ken sitelen e wan ni kepeken nimi lili:

 * "wan pimeja nanpa ala" -- "pimeja:0" anu "pimeja:ala"
 * "wan loje nanpa tu" -- "loje:2" anu "loje:tu"
 * "wan laso nanpa mute" -- "laso:3" anu "laso:mute"

sin la, sina ken tu e wan lili kepeken nanpa sin. wan lili li sama tenpo Minuta
30.

 * wan \_\_\_\_ pi nanpa \_\_\_ en ala (+00:00)
 * wan \_\_\_\_ pi nanpa \_\_\_ en wan (+00:30)
 * wan \_\_\_\_ pi nanpa \_\_\_ en tu (+01:00)
 * wan \_\_\_\_ pi nanpa \_\_\_ en mute (+01:30)

"wan pimeja pi nanpa tu en tu" li open lon 05:00, li pini lon 05:29. "wan loje
pi nanpa mute en wan" li open lon 22:30, li pini lon 22:59.

sina ken sitelen e wan ni kepeken nimi lili:

 * "wan pimeja pi nanpa ala en wan" -- "pimeja:0:1" anu "pimeja:ala:wan"
 * "wan loje pi nanpa tu en tu" -- "loje:2:2" anu "loje:tu:tu"
 * "wan laso pi nanpa mute en ala" -- "laso:3:0" anu "laso:mute:ala"

# ilo tenpo

ilo tenpo ni li ken.

## ilo tenpo pi ilo suno

![sitelen pi ilo tenpo pi ilo suno](/ilo_tenpo_suno.gif)

ilo tenpo ni li pana e sona tenpo kepeken ilo suno lili. ona li ken pana e
sitelen tu wan.

sitelen nanpa wan li toki e nimi "pimeja" anu nimi "laso" anu nimi "loje".

sitelen nanpa tu en sitelen nanpa tu wan li toki e nanpa "ala" anu nanpa "wan"
anu nanpa "tu" anu nanpa "tu wan".

## ilo tenpo sike

![sitelen pi ilo tenpo sike](/ilo_tenpo_sike.gif)

ilo tenpo ni li pana e sona tenpo kepeken palisa tu.

ilo nanpa wan la, palisa lawa (lili) li toki e wan tenpo. palisa anpa (suli) li
toki e wan suli, e wan lili.

ilo nanpa tu la, palisa lawa li toki e wan tenpo, e wan suli. palisa anpa li
toki e wan lili.

ilo tu ale li toki e ni: tenpo "pimeja:tu:wan" li lon.
